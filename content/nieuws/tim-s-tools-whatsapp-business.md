---
title: 'Tim’s Tools: Whatsapp Business'
description: Er ligt ook voor jou een kans om in contact te komen met jouw klanten
  via Whatsapp Business.
images:
- "/v1575627317/whatsapp-business-cartoon-web_alkoud.png"
featured: false
hideinsearch: false
hideingoogle: false
hidesocialshare: false
image_uitgelicht: "/v1575627317/whatsapp-business-cartoon-web_alkoud.png"
hero:
  image: ''
  mobile: ''
  link: ''
  disable_image_on_mobile: false
author: ''
date: 2020-01-13T23:00:00.000+00:00
url: whatsapp-business-blog
contactpersoon: []
categories: []
tags: []
type: ''

---
We whatsappen wat af met elkaar. Honderden berichten in vriendengroepen, foto’s van de kleinkinderen naar opa en oma of het avondeten afstemmen met je partner: we gebruiken WhatsApp voor allerhande berichten. De berichtenapp heeft in Nederland dan ook zijn weg gevonden naar [94% van de smartphones](https://www.emerce.nl/nieuws/facebook-domineert-nederlands-speelveld-apps-berichten-sociale-media). En voor bedrijven ligt hier dus een kans om in contact te komen met jouw klanten via de app waar we met z’n allen zoveel gebruik van maken.

Dit is eigenlijk ook al niet meer nieuw. We kunnen al lang whatsappen met veel grote organisaties als KLM, Interpolis etc. Maar wist je dat [WhatsApp Business](https://www.whatsapp.com/business/) voor iedereen beschikbaar is? Dus niet alleen voor de KLM's van deze wereld, ook voor jou, als ondernemer die zijn zakelijke en privé WhatsApp nu héél misschien wel een beetje door elkaar heeft lopen. (Geef maar toe! ;-))

![](https://res.cloudinary.com/callvoip/image/upload/v1575627200/whatsapp-business-web_i8itfl.png)

### Wat houdt Whatsapp Business in?

Met de business variant kun je uiteraard berichten en foto’s sturen met alle emoticons die je je maar kunt permitteren als organisatie. Het account is alleen gekoppeld aan jouw kantoornummer i.p.v. mobiel. Ja, dat kan dus met je vaste nummer! Het is ook een aparte app op je smartphone dus kan gewoon naast je eigen Whatsapp draaien. Maar Whatsapp Business biedt meer mogelijkheden ten opzichte van de ‘gewone’ app.

#### Bedrijfsprofiel

In de app die jij en ik gewend zijn, is een profiel niet veel meer dan een naam, nummer, status en foto. In de zakelijke variant is dit een stuk uitgebreider. Voeg ook je adres, openingstijden, website etc. toe en maak zo een digitaal visitekaartje. Leuk ook: wanneer een klant jouw nummer opslaat komt al deze info vanzelf bij het contact in Whatsapp te staan. Maak je meteen een goede indruk!

#### Automatisch antwoorden en Quick Reply

Soms kun je even niet antwoorden. Bij e-mail zet je dan je afwezigheidsassistent aan. Kan ook bij je zakelijke Whatsapp! Erg handig, dan worden klanten ten minste wel even kort te woord gestaan. Of stel een automatisch welkomstbericht in om elke conversatie te beginnen. Scheelt weer typen.

Merk je dat je dagelijks meerdere keren hetzelfde antwoord moet geven? Daar is de Quick Reply functie handig voor. Definieer een aantal standaard antwoorden op vragen die vaak voorbij komen en geef dit antwoord met 1 druk op de knop in plaats van steeds opnieuw weer te typen.

#### Orde in de chaos met labels

Als je jouw klanten de mogelijkheid geeft tot whatsappen, zou het kunnen dat er veel berichten binnen gaan komen. Je e-mailbox puilt tenslotte ook standaard uit, waarom zou je Whatsapp box daar een uitzondering op zijn?

Natuurlijk heeft Whatsapp dat ook allang bedacht en biedt een oplossing vergelijkbaar met de e-mailbox: labels. Maak zelf labels aan die je aan de conversaties kunt hangen. Zo pas je de indeling aan op jouw business en kun je gemakkelijk alle conversaties doorzoeken.

En het allermooiste: alles wat ik hierboven omschrijf, **kost je voorlopig helemaal niets**!

![](https://res.cloudinary.com/callvoip/image/upload/v1575627317/whatsapp-business-cartoon-web_alkoud.png)

Na het lezen van deze lofzang hoor ik je denken: die Tim heeft aandelen daar of Callvoip krijgt op zijn minst een dikke kick-back voor elke nieuwe Whatsapp Business gebruiker. Nee! Dat is niet zo. We houden er gewoon van mensen te helpen met de communicatie. We zitten niet voor niets in de telefonie. En als er dan een mooi product is als dit, zien we het als meerwaarde om daar de aandacht aan te geven en de voordelen te belichten. Heb jij als fan mooi het voordeel van!

Meer lezen over hoe je dat allemaal moet doen? Kan hier: [KLIK](https://www.callvoip.nl/ondersteuning/extra-features/snelstart-whatsapp-business/)

\--

Geschreven door Tim Schouwenaar

![](https://res.cloudinary.com/callvoip/image/upload/v1575381401/TS_blog_ahjafu.jpg)