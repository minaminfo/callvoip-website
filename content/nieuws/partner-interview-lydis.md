---
title: Wij spraken Rosalie Heide, marketing bij Lydis, over onze samenwerking
description: ''
images:
- "/v1608543726/lydismainimage_wkrzsn.png"
featured: false
hideinsearch: false
hideingoogle: false
hidesocialshare: false
image_uitgelicht: "/v1608543726/lydismainimage_wkrzsn.png"
hero:
  image: ''
  mobile: ''
  link: ''
  disable_image_on_mobile: false
author: ''
date: 2020-12-17T23:00:00+00:00
url: interview-lydis-rosalie-heide/
contactpersoon: []
categories: []
tags: []
type: ''

---
![](https://res.cloudinary.com/callvoip/image/upload/v1608543726/lydismainimage_wkrzsn.png)

Ook Lydis is een [belangrijke partner](https://www.callvoip.nl/partners/lydis/) voor Callvoip. Want zij zorgen ervoor dat bijvoorbeeld bij veel van onze klanten een Yealink gaat rinkelen wanneer wij dat willen. Als essentiële leverancier van hardware voor diverse IP communicatie sluit Lydis naadloos aan bij ons.

We gingen met hen in gesprek over onze samenwerking, maar ook over de invloed van de COVID pandemie van 2020 op de business. Aan het woord namens Lydis Rosalie Heide. Zij is verantwoordelijk voor de marketing en kan zo een mooie helikopterview geven.

#### Even voorstellen

"Wij zijn Lydis, IP communicatiespecialist en distributeur van merken als Yealink, Jabra en meer. Wij zijn echt een kenniscentrum. Naast de support aan onze resellers, geven wij advies, demo’s en POC presentaties aan de eindgebruikers. Wij vinden dat wij als ‘Value Added Distributeur’ exceptionele ondersteuning bieden, op zowel commercieel als technisch vlak voor al onze producten. Diezelfde producten zijn officieel gecertificeerd bij een groot aantal providers en carriers in de Benelux. "

#### Onze samenwerking

Wat ons betreft is het aanbod en de kennis van Lydis een krachtige aanvulling op onze eigen kennis en kunde. We vroegen Rosalie ook wat hun visie op onze samenwerking is.

> "Onze samenwerking onderscheidt zich op het gebied van optimale service en persoonlijke support. Zowel Callvoip als Lydis weten als geen ander welke (technische ) vereisten nodig zijn om IP-Telefonie te installeren, onderhouden en (ad hoc) probleemsituaties op te lossen.
>
> Wij ervaren onze samenwerking als betrouwbaar en loyaal naar elkaar toe. Waar wij bij Lydis voor staan komt sterk overeen met de normen en waarden van Callvoip vinden wij:
>
> \- (Echt) Altijd servicegericht
>
> \- Sparringpartner op basis van wederzijds vertrouwen en gemeenschappelijke visie
>
> \- Kijkend naar de juiste toepasbare oplossingen voor iedere situatie."

Een samenwerking zoals wij ze graag aangaan brengt voor beide partijen wat moois, iets versterkends. Rosalie verwoordt dit mooi:

> "Door de wensen en behoeften van jullie klanten consistent door te vertalen aan ons en door proactief met ons mee te denken in passende oplossingen dragen jullie bij aan ons partnerschap. Voortdurend samen scherp kijken naar ons platform en daar de hardware adequaat op aanpassen. Callvoip levert een totaaloplossing van onze hardware in combinatie met jullie software, die samen naadloos aansluiten op de wens van de eindgebruiker. Jullie software versterkt onze hardware-oplossing en andersom is dit net zo het geval."

Door langere tijd de handen ineen te slaan, kun je echt gaan bouwen binnen een partnerschap. Zo doen we dat ook met Lydis.

> "Je weet wat je aan elkaar hebt in goede en mindere tijden. Callvoip weet wat er speelt bij de klant, zowel landelijk als op lokaal gebied. Lydis is echt een hardware-specialist en gezamenlijk maakt dit ons tot een perfecte combinatie."

#### **Terugblik op 2020; een raar/bijzonder jaar…**

Het behoeft weinig toelichting dat 2020 een jaar is om nooit te vergeten. COVID drukte een stempel op de wereld, maar zeker ook op de manier waarop iedereen met elkaar samenwerkt. Rosalie licht toe hoe het er bij Lydis aan toe ging:

> "2020 was een lastig jaar met veel onzekerheid, maar het heeft er ook voor gezorgd dat producten binnen videoconferentie meer gezien en gebruikt worden door bedrijven. Er was een duidelijke stijging te zien in de vraag naar headsets, videoconferentie- en audioconferentie systemen. Terwijl de vraag naar bureautelefoons juist afnam en pas het laatste kwartaal weer stabiel werd in verhouding met de lijn van vorig jaar.

> Gelukkig heeft Corona bijna geen invloed op ons als bedrijf gehad, natuurlijk zijn er mensen gaan thuiswerken en hadden wij gedurende het begin van de Corona-periode wat moeite met leveringen. Maar over het algemeen zijn we er heel goed vanaf gekomen en mogen we zeker niet klagen. We hebben dit afgelopen jaar het team van Lydis verbeterd en veel tijd en energie gestopt in de bedrijfsstructuur- en processen, waardoor wij als organisatie sterker zijn geworden."

#### Vooruitblik: wat brengt de toekomst?

Een jaar als 2020 brengt ontegenzeggelijk een andere toekomst dan we 1 jaar geleden dachten. Wat ziet Lydis daar allemaal gebeuren? Rosalie:

> "Wij denken dat afgelopen haar innovatie versneld heeft, er zal steeds meer vraag komen naar zogenaamde hybride werkoplossingen. Wij zien de komende periode dan ook zeer positief tegemoet, waarbij wij ervan uitgaan, dat de markt steeds meer zal gaan kantelen naar videoconferentie en hybride werken. Hier bouwen we dan ook samen met onze leveranciers een uitgebreid portfolio voor, zodat we onze partners zo goed mogelijk kunnen bedienen en hen de producten leveren waarom de klant vraagt.
>
> Verder zal de stijgende vraag naar producten op het gebied van videoconferentie en headsets blijven groeien, echter verwachten wij wel dat de vraag naar bureautelefoons heel langzaam zal dalen. Wel verwachten wij dat dit nog wel een aantal jaar zal duren, omdat men zo gewend is aan zijn oude vertrouwde bureautelefoon.
>
> Binnen Lydis zal volgend jaar onze levertijd aan de klant inclusief het verder optimaliseren van ons online bestelproces een belangrijke pijler zijn."

#### Wensen voor het nieuwe jaar

Rosalie houdt het kort:

> "Team Lydis wenst iedereen ondanks alles fijne feestdagen en een succesvol en bovenal gezond 2021!"