---
title: Tim en de 5 grootste mythen over bellen via internet
description: Waar zitten de drempels voor bellen via internet? En zijn ze eigenlijk
  wel terecht? Wij maakten een overzicht van de meest voorkomende vooroordelen over
  VoIP telefonie.
images:
- "/v1574867648/2019-11-27_y1krlg.png"
image_uitgelicht: "/v1574867648/2019-11-27_y1krlg.png"
featured: false
hideinsearch: false
hideingoogle: false
hidesocialshare: false
hero:
  image: ''
  link: ''
  disable_image_on_mobile: false
  mobile: ''
author: ''
date: 2019-12-02T23:00:00.000+00:00
url: 5-mythen-over-voip
contactpersoon: []
categories: []
tags: []

---
Na ruim 10 jaar in allerlei rollen in de (online-) marketing mocht ik mij zo'n 2 maanden geleden voegen bij het Callvoip Expertteam. Zoals dat gaat bij een nieuwe baan was iedereen in mijn omgeving reuze benieuwd. En al vertellend over wat Callvoip doet komen dan meteen een hoop vragen los. Want wat blijkt: aan bellen via internet (we noemen dat VoIP, Voice over Internet Protocol) kleven gek genoeg nog wel wat vooroordelen. Gek? Ja beetje wel, want we vertrouwen anno nu al zoveel toe aan het internet. Waar zitten dan die drempels voor bellen via internet? En zijn ze eigenlijk wel terecht?

Dus ik tikte een overzicht van de meest voorkomende mythen die ik in die eerste maanden op feestjes en partijen hoorde. En je raadt het al een beetje: nee, ze zijn meestal helemaal niet terecht.
{{< float "right" "400px" false >}}  
![](https://res.cloudinary.com/callvoip/image/upload/v1574867648/2019-11-27_y1krlg.png)
{{</ float >}}


### “Als internet eruit ligt, ben ik onbereikbaar.”

In Nederland hebben we de ongelooflijke luxe van betrouwbare internetverbindingen. KPN bijvoorbeeld is volgens de statistieken minstens 99% van de tijd online. In die schaarse 1% van de tijd dat de internetverbinding jou in de steek laat, is de VoIP dienst in de cloud gewoon nog online. Zij kan dus alle telefoontjes gewoon ontvangen en verwerken zoals jij wilt. Stel daarom eenvoudigweg een doorschakeling naar één of meerdere mobiele nummers in (dat kan met een druk op de knop in [onze app](https://www.callvoip.nl/telefonie/qaller/)) en je bereikbaarheid blijft ten alle tijde gegarandeerd.

Omdat internet tegenwoordig noodzakelijk is voor de continuïteit van vrijwel elk bedrijf, kiezen veel organisaties voor een tweede internetverbinding bij een andere provider zodat ze in geval van storing online blijven. Dat kan ook een [4G verbinding](https://www.callvoip.nl/internet/managed-4g-oplossing/) zijn om afhankelijkheid van draden weg te nemen. Als je als bedrijf zo’n backup hebt geregeld, is je telefonie dus simpelweg ook altijd bereikbaar.

### “De geluidskwaliteit van VoIP is niet goed.”

Je wilt jouw klanten altijd kraakhelder verstaan en jouw verhaal zonder storingen overbrengen. Dat vinden we niet meer dan logisch. Met VoIP kan dat minstens net zo goed als met de ouderwetse koperlijnen van KPN.

Sterker nog: de techniek en internetverbindingen van nu geven de mogelijkheid om een veel hogere gesprekskwaliteit te leveren via VoIP. Want als de verbindingen ons toelaten om HD beelden incl. levensecht surround geluid via Netflix te ontvangen, zal het je niet verbazen dat er meer dan voldoende bandbreedte is voor een heldere spraakverbinding. Beperkingen komen eerder van apparatuur en/of bekabeling dan van de VoIP techniek.

### “Ik heb maar 1 nummer en een paar toestellen. VoIP is voor mij veel te groots en meeslepend.”

Ja, omdat de techniek niet stilstaat en we alles in een [uitgekiende clouddienst](https://www.callvoip.nl/telefonie/hostedvoip/) verpakken kunnen we de mooiste dingen met telefonie. Honderden nummers, internationaal bereikbaar, noem het maar op. Maar dit is zeker geen voorwaarde om te profiteren van de mogelijkheden.

Met een menukaart vol mogelijkheden kun je zelf bepalen wat je gebruikt en in welke mate. Ook voor een ZZP-er geeft bellen met een vast nummer een professionele uitstraling, al gebeurt dat lekker makkelijk gewoon op je mobiel. En wij vinden het leuk om dat samen in te vullen. Of je nu die ZZP-er bent of een autogarage met een werkplaats en afdeling verkoop. Of een multinational met een hoge kantoortoren en flexibele werkplekken.

### “Is dat niet ontzettend ingewikkeld, VoIP?”

Jazeker! VoIP is een ontzettend complexe, technische dienst om te maken en in de lucht te houden. Gelukkig hoef jij als klant je daar geen zorgen om te maken, dat doet jouw provider (wij dus ;-)) wel. Wat telt is de bediening en ondersteuning. Een moderne auto is ook een vreselijk ingewikkeld, technisch ding, maar met een rond stuur, een set pedalen en wat knopjes valt dat voor jou, als bestuurder, ineens reuze mee.

![](https://res.cloudinary.com/callvoip/image/upload/v1575373390/ingewikkeld_uallxd.png)

Dat principe geldt ook voor VoIP. Wij maken het met onze slimme online centrale gemakkelijk om die complexe techniek voor jou te laten werken. En het Callvoip team zit [1 telefoontje](https://www.callvoip.nl/contact/) van je af om je te ondersteunen waar nodig.

### “Dan moet ik zeker allemaal nieuwe toestellen gaan kopen?”

Overstappen van de analoge lijn naar VoIP betekent inderdaad nieuwe toestellen of adapters voor je huidige toestellen. En ja, we weten wat dat kost. Tegenover kosten staan ook opbrengsten. Slimme telefonie met een uitgekiende belroute levert je een efficiëntieslag op bij het afhandelen van het belverkeer.

Daarnaast zijn de belkosten een stuk lager dan op de analoge lijn: voorbeeld: nog geen 2 cent per minuut naar vaste nummers, tegenover 11 cent op een ISDN lijn van KPN. Dat is nog eens besparen!

### “Ja, dat kan ook.”

Er zijn nog veel meer vragen en vooroordelen te noemen en ze hebben 1 ding gemeen: het antwoord is “Ja, dat kan”.

* Kan ik dan [mijn nummer](https://www.callvoip.nl/telefonie/telefoonnummers/) meenemen?
* Kan ik ook [meerdere nummers](https://www.callvoip.nl/telefonie/telefoonnummers/) gebruiken?
* Kan ik ook bellen als mijn PC uitstaat?
* Kan ik ook met [mijn mobiel via VoIP bellen](https://www.callvoip.nl/telefonie/qaller/)?
* Kan ik mijn ISDN centrale blijven gebruiken?
* Kan ik met 1 nummer meerdere gesprekken tegelijk voeren?

Wij vinden het leuk om over VoIP te vertellen en nodigen je daarom vooral uit om [eens te bellen](https://www.callvoip.nl/contact/) als je nog meer vragen of vooroordelen hebt.

_Geschreven door Tim Schouwenaar_

![](https://res.cloudinary.com/callvoip/image/upload/v1575381401/TS_blog_ahjafu.jpg)