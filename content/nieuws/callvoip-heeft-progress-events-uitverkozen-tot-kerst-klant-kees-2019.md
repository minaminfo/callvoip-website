---
title: Callvoip heeft Progress Events uitverkozen tot Kerst-Klant-Verhaal 2019!
description: Callvoip vertelt inspirerende bedrijfsverhalen over haar klanten. De
  eerste is Progress Events uit Groningen.
images:
- "/v1576072687/500_lux9iz.jpg"
featured: false
hideinsearch: false
hideingoogle: false
hidesocialshare: false
image_uitgelicht: "/v1575991770/Social-De-Toeter-1_u5mid2.jpg"
hero:
  image: ''
  mobile: ''
  link: ''
  disable_image_on_mobile: false
author: ''
date: 2019-12-10T23:00:00.000+00:00
url: kerst-klant-verhaal-2019
contactpersoon: []
categories: []
tags: []
type: ''

---
![](https://res.cloudinary.com/callvoip/image/upload/v1575991770/Social-De-Toeter-1_u5mid2.jpg)_bron: grunnegerpower.nl_

**Waarom dan?** [**Callvoip**](https://www.callvoip.nl/) **gaat met regelmaat inspirerende bedrijfsverhalen vertellen over haar klanten. De eerste is** [**Progress Events**](https://progressevents.nl/) **uit Groningen. Dit horeca- & evenementenbureau doet alles op basis van bewust maatschappelijk verantwoord ondernemen. Een duurzaam duo dus, als het gaat om mede-eigenaren en echtpaar Maik van Heerd & Arianne Vreeburg-van Heerd. Ook Callvoip heeft affiniteit met dat veelzijdige woord; duurzaamheid. Namelijk het onderhouden van een duurzame band met onze klanten. Door middel van betrokkenheid tonen om een klant echt te leren kennen en beter te kunnen helpen.**

### Op stoom met Whisky- & Speciaalbiercafé De Toeter

Ondernemen is toekomstgericht en verantwoord vooruitkijken. Vaak betekent dit pionieren en dat is Maik en Arianne op het lijf geschreven. 15 jaar geleden namen zij Café de Toeter aan de Turfsingel in Groningen over. Geen directe ‘A-locatie’ maar zij dachten hier anders over. Het betrof een perfecte locatie om hun bedrijfsvisie te ontplooien. Er was ruimte, overzicht en water. Drie ingrediënten die hun unieke concept gestalte zouden geven en waarin diverse bedrijfstakken konden samensmelten.

De Toeter is snel getransformeerd van een buurtcafé tot een whisky- & speciaalbiercafé van (inter)-nationale allure. De aanwezige gastvrijheid is erop toegespitst om bezoekers servicegericht te laten genieten van de enorme diversiteit van single malt whisky’s en speciaalbieren. Met een hecht team van gedreven studenten denderden zij na een aantal jaren de prestigieuze Misset Horeca Top 100 binnen. Niet veel later later mocht De Toeter zich laten kronen als Nederlands beste single malt whisky-horecagelegenheid. Kortom, er was erkenning vanuit de horeca-branche zelf en dat gaf voldoening. Maar zelfs daarbuiten werd bleef dit bijzondere bedrijf niet onopgemerkt. Ze werden meermaals genomineerd als snelgroeiend bedrijf voor de FD Gazellen Awards. Dit kwam uiteraard niet uit de lucht vallen. Er heerste een professionele sfeer en af en toe ging het er Spartaans aan toe. Dat is nodig om elkaar scherp houden en dat gezamenlijke doel in het vizier te houden. Hoge werkethiek is nu eenmaal onontbeerlijk als je uitzonderlijke prestaties wilt neerzetten. Daarentegen werden de successen net zo hard gevierd. Af en toe relativeren en weer opladen. Momenteel is De Toeter een begrip in de Groningse horeca en zit het dagelijks gevuld met mensen van diverse pluimage. Gezelligheid in combinatie met heerlijke dranken en spijzen staan hierbij hoog in het vaandel.

### Think Big!

Stilzitten is voor Maik en Arianne geen optie. De successen van De Toeter waren een stabiel fundament om op te bouwen. En bouwen deed men in de vorm van uitjes en events met Progress Events met als gevolg een groot terras aan de overkant van de straat. Tegelijkertijd volgde een aanlegsteiger aan het water die vervolgens werd omringd met rondvaartboten en aanliggende woonboten. Op de ene woonboot werd een voorraadruimte inclusief nieuwe bar en keuken gerealiseerd en op de andere genaamd ‘De Ludina’ werd een heus bootterras verwezenlijkt op het dak. Een absolute aanwinst voor de Groningen en uitgeroepen tot winnaar van de publieksprijs van Nederland in 2016 en tweemaal provinciewinnaar in de misset terras top 100 in de laatste 4 jaar. Maar helaas na een aantal jaren verboden door de gemeente. Aanhoudende kritiek van het woonschepen-comité over de aantasting van de authenticiteit van het schip, deed het concept uiteindelijk de das om. Zij zijn van mening dat je deze schepen een functie moet geven, voortkomend uit het gegeven dat Groningen van oudsher een Hanzestad is. Het soort tegenslag waarmee je als omdenkende ondernemer veelvuldig geconfronteerd kunt worden; invloedrijke partijen met een andere visie en oorspronkelijke bestemmingsplannen dan jijzelf voor ogen hebt.

### Kennis- en beweging als leuke groepsactiviteiten

Maik en Arianne liepen naast hun passie voor whisky’s en speciaalbieren voorop met het organiseren van pubquizzen. Dit breidde zich uit tot het ontwikkelen van steeds meer leuke entertainment zoals; workshops, proeverijen en een keur aan binnen- en buitenactiviteiten voor grote en kleine groepen. De activiteiten vonden plaats in het Café de Toeter, Café het Catshuys, de binnenstad, de terrassen, verschillende rondvaart- en woonboten, het destijds braakliggende Ebbingekwartier en zelfs op een toen nog legale quizfiets.

> **_“Wat het brein kan bedenken, kan ook worden bereikt.”_** _bron - Napoleon Hill_

Tegelijkertijd had het energieke duo dromen om spraakmakende en nieuwe Groningse events te organiseren. Deze events dienden jaarlijks te geschieden op unieke Groningse locaties. Ze moesten toegankelijk zijn voor een groot publiek en gekenmerkt worden door de kernwaarden van hun inmiddels hard groeiende bedrijf; water, horeca en entertainment. Dromen duren bij Maik en Arianne slechts een paar nachtjes. Ze jagen ze direct na. Uiteindelijk resultaat? Een drietal jaarlijks terugkerende Groningse evenementen waar duizenden bezoekers en participanten op afkomen. Dit zijn; Bierfestival Groningen en de Open Nederlandse Quiz Contest. Deze vinden beide plaats in de fraaie Martinikerk. Tenslotte is er nog de Grachtenparade waarbij een rondje diepenring wordt gevaren met tientallen boten en aandacht wordt gevraagd voor water en duurzaamheid.

### Duurzaam vergroenen

De diepere zingeving die Maik en Arianne telkens beweegt tot het neerzetten van deze grootse prestaties, is duurzaam ondernemen. Waar veel bedrijven ver wegblijven van dit begrip, hebben zij dit zichtbaar geïmplementeerd in hun businessmodel. Met als doel om een groene toekomst te creëren. Directe voorbeelden zijn dat zij met De Toeter proberen om zo bewust mogelijk met energie om te gaan. De rondvaartboten varen grotendeels elektrisch of op waterstof. En alle evenementen zijn voorzien van alom erkende duurzame keurmerken. Een prachtige manier van ondernemen en een lichtend voorbeeld voor andere bedrijven. Het laat zien dat (economische) groei en duurzaamheid een gouden combinatie kunnen zijn binnen het ondernemen.

### Waarom doen wij wat wij doen?

![](https://res.cloudinary.com/callvoip/image/upload/v1575992396/Progress_Events_ebzts8.png)

_bron: Google Streetview_

Ergens gedurende deze expansiedrift is de naam ‘Progress Events BV’ geboren. Onder deze naam wordt kantoor gehouden op de hoek van De Turfsingel. Het organiseren en efficiënt bewaken van zoveel in- en uitgaande bedrijvigheid vergen geoliede en geautomatiseerde bedrijfsprocessen. Bijvoorbeeld een goed geregelde telefooncentrale die naadloos aansluit op deze tijd. Daar kwam Callvoip bij om de hoek kijken. Iedere slimme ondernemer wil en moet vooruitkijken. Waarom doe ik wat ik doe, wat is mijn ultieme doel hierin en wie of wat helpt mij om dit te bereiken? Welke processen kunnen beter, sneller en waar kan ik wellicht besparen of juist extra investeren? Wat levert mij dit op kijkende naar de toekomst?

Dit soort essentiële vragen hebben eerlijke, afgemeten antwoorden nodig. Samenwerken met vakkundige partijen die naast je staan in plaats van tegenover je, zijn daarbij belangrijk. Progress Events en Callvoip verstaan elkaar op dat vlak. Een kennismakingsgesprek vond plaats en daarop volgde snel een proefperiode. Zo kon men de voordelen ervaren van onze zakelijke telefonie. Het resultaat is dat Maik en Arianne fan zijn van onze slimme aanpak, de aangeboden diensten en producten, plus onze no-nonsens mentaliteit volgens Maik zijn bewoordingen. Met dit bedrijfsverhaal willen wij laten zien dat wij ook fan zijn van Progress Events. En zo hoort het wat ons betreft. Je doet iets om te verbinden en te groeien. Tevreden klanten bedienen en op basis van gelijkwaardigheid samen streven naar het realiseren van mooie doelen. Elkaars ambassadeur willen zijn want niemand kan het tenslotte alleen. Een mooie kerstgedachte dachten wij zo.

## Win een Rockin’ Ludina Kerstpakket!

![](https://res.cloudinary.com/callvoip/image/upload/v1576077750/800_sz4vjh.jpg)

Eén van de meest recente hoogstandjes binnen het ondernemerschap van Maik en Arianne is dat zij hun eigen microbrouwerij, genaamd [‘Rockin' Ludina Brewery’](https://rockinludina.nl/), hebben opgericht. En Callvoip mag vijf zorgvuldig samengestelde speciaalbier-kerstpakketten van deze te gekke brouwerij aan onze klanten weggeven, Met daarin onder andere een alcoholarm bier. Meld je aan via onderstaande link om kans te maken op deze verrukkelijke bieren. We zouden het helemaal leuk vinden wanneer we jouw verhaal als volgende mogen optekenen.

> Dus alle succes en een fijn kerstfeest 2019 gewenst door Progress Events en Callvoip. Dat 2020 maar een inspirerend en duurzaam jaar mag worden voor iedereen!

<a href="/kerst/" class="button">Ja, ik doe mee</a>