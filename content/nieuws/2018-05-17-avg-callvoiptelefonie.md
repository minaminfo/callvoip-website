---
title: AVG & CallvoipTelefonie
author: Milan Littooy
type: nieuws
date: 2018-05-17T09:41:52.000+00:00
url: "/avg-callvoiptelefonie/"
contactpersoon:
- 1991
categories:
- Nieuwsbrieven
hideinsearch: true
hideingoogle: false

---
Als klant van Callvoip informeren we je graag dat wij wijzigingen hebben aangebracht in de <a href="https://www.callvoip.nl/voorwaarden/" rel="noopener" target="_blank">Algemene Voorwaarden</a> en de <a href="https://www.callvoip.nl/privacy/" rel="noopener" target="_blank_>_Privacyverklaring</a>. Dit in verband met de Algemene verordening gegevensbescherming (AVG) die per 25 mei geldt.
<!--more-->

### Meest gestelde vragen omtrent de privacyverklaring

Hieronder een selectie van vragen die we vaak horen.

* [Welke (persoons)gegevens verzamelen wij en waarom?](#panel1d)

CallvoipTelefonie verwerkt de volgende (bijzondere) persoonsgegevens:
– Telefoonnummer
– E-mailadres
– IP-adres
– (Pas)foto’s
– NAW-gegevens
– Voicemailberichten
– Faxberichten
– Gespreksgegevens telefoongesprekken (Call Detail Records)
– Opgenomen telefoongesprekken (Call Recording)
– Signalisatie en audio van telefoongesprekken

Van de categorieën betrokkenen:
– Klanten
– Werknemers/medewerkers van klanten
– Gebelde en bellende partijen

Deze gegevens worden verzameld omdat u een cloud communicatiedienst bij ons afneemt en deze gegevens nodig zijn om hiervan goed & volledig gebruik te maken.

* [Aan wie verstrekken wij uw persoonsgegevens?](#panel1d)

Wij geven uw persoonsgegevens alleen aan andere bedrijven of instellingen als dit nodig is voor onze online communicatiediensten of als wij dat wettelijk verplicht zijn (bijvoorbeeld als de politie dat eist bij een vermoeden van een misdrijf).

* [Waar worden de persoonsgegevens opgeslagen en voor hoe lang?](#panel1d)

Wij bewaren uw persoonsgegevens gedurende de periode dat u klant bent en tot 3 maanden nadat u de diensten bij ons hebt opgezegd. Deze gegevens worden opgeslagen op onze servers in Amsterdam en Rotterdam. U bepaalt zelf hoe lang bepaalde telefoniegegevens worden bewaard (0-365 dagen):
– Gespreksgeschiedenis
– Gespreksopname
– Voicemailberichten
– Faxberichten
Alle logs die de online telefooncentrale maakt worden 3 maanden bewaard en al na 2 weken geanonimiseerd.

* [Wat zijn uw rechten?](#panel1d)

U heeft het recht om gegevens (die wij verzamelen) bij ons op te vragen (inzage), deze te wijzigen en/of te verwijderen. Als u een verzoek heeft, dan kunt u deze mailen naar [privacy@callvoip.nl](mailto:privacy@callvoip.nl).

* [Ik maak gebruik van de Click-to-Dial. Waar worden die gegevens bewaard?](#panel1d)

Wij hebben vragen gekregen of de data (telefoonnummers & namen) ook worden opgeslagen bij Google (aangezien het een extensie van Google Chrome is), dit is niet het geval. Alle data worden op onze eigen servers opgeslagen. Belgeschiedenis wordt voor 90 dagen bewaard.

* [Cookies + Google Analytics](#panel1d)

Onze website maakt gebruik van cookies. Wanneer u onze website voor het eerst bezoekt, wordt er een melding onderaan uw scherm getoond waarin wij uitleggen waarom wij cookies vragen. U kunt bij uw eerste bezoek aangeven of u akkoord gaat. Tevens gebruiken wij Google Analytics om bij te houden hoe bezoekers onze website gebruiken. Wij hebben een bewerkersovereenkomst met Google gesloten om afspraken te maken over de omgang met onze data. Verder hebben wij Google niet toegestaan de verkregen Analytics informatie te gebruiken voor andere Google diensten. Tot slot laten wij de IP-adressen anonimiseren.

### Waarom krijgt u e-mails van Callvoip?

Onze telefooncentrale is altijd in ontwikkeling en wij houden u daar graag van op de hoogte. Als er dus functionaliteiten op de online telefooncentrale zijn toegevoegd, dan hoort u dit van ons via een mailing. Ook brengen wij u graag op de hoogte hoe u uw belroute kunt aanpassen (bijvoorbeeld tijdens feestdagen). U kunt zich natuurlijk ten alle tijden uitschrijven via de uitschrijflink in de footer van de mailing.

### Wijzigingen op het platform

Uw privacy stond al centraal, maar in verband met de nieuwe privacywetgeving is er afgelopen vrijdag (18 mei 2018) een update uitgevoerd op het platform om uw privacy nog meer te waarborgen. Zo…

* … bepaalt u zelf hoe lang de gespreksgeschiedenis bewaard wordt (0-365 dagen).
* … moet u aangeven waarom u Call Recording gebruikt.
* … zien wij als provider niet meer het hele telefoonnummer dat u belt of door wie u gebeld wordt
  (de laatste drie cijfers van een telefoonnummer worden verborgen).
* … worden alle logs maar 3 maanden bewaard en al na 2 weken geanonimiseerd
  (deze logs helpen ons om problemen te analyseren en bugs te vinden).

### Verwerkersovereenkomst

Indien een ‘verwerkersovereenkomst’ voor uw organisatie vereist is, kunt u dit bij ons aanvragen. Dit doet u door een mail te sturen naar [privacy@callvoip.nl](mailto:privacy@callvoip.nl).

### Heeft u een vraag over uw (persoons)gegevens?

Wilt u graag inzage in uw persoonsgegevens, deze wijzigen of juist uw persoonsgegevens verwijderen? Of heeft u een andere vraag/opmerking? Stuur ons dan een bericht. Dit kan door te mailen naar [privacy@callvoip.nl](mailto:privacy@callvoip.nl) of via het <a href="https://www.callvoiptelefonie.nl/service/melding/" rel="noopener" target="_blank">volgende formulier</a>.