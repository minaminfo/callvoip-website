---
title: Wij spraken Raymond Teigeler - Key Account Manager AVM, over onze samenwerking
description: ''
images:
- "/v1608545337/raymond_sk2fn9.png"
featured: false
hideinsearch: false
hideingoogle: false
hidesocialshare: false
image_uitgelicht: "/v1608543726/avmmainimage_aeoldn.png"
hero:
  image: ''
  mobile: ''
  link: ''
  disable_image_on_mobile: false
author: ''
date: 2020-12-17T23:00:00.000+00:00
url: interview-raymond-teigeler-avm/
contactpersoon: []
categories: []
tags: []
type: ''

---
![](https://res.cloudinary.com/callvoip/image/upload/v1608545337/raymond_sk2fn9.png)Raymond Teigeler; 36 jaar, getrouwd, papa van 2 dochters en alweer 7 jaar in trotse dienst bij AVM. Zijn rol is die van Key Account Manager voor de BeNeLux. In eerste instantie werd Raymond aangenomen voor de samenwerking van AVM met de Mediamarkt, aangezien hij daarvoor eerder werkzaam was. Momenteel ligt zijn focus meer en meer op de vakhandel met het oog op de retail & etail kanalen. Tevens is Raymond ons vaste aanspreekpunt als partner van Callvoip. Daarom weet hij goed in te schatten wat het partnerschap tussen Callvoip en AVM met zich meebrengt. Wij stelden Raymond enkele vragen..

#### Even voorstellen

AVM is in 1986 opgericht in Berlijn door een 4-tal studenten opgericht en die zijn nog altijd aandeelhouder. Na een periode waarin voor grote bedrijven ISDN kaarten werden ontwikkeld, introduceerde AVM in 1995 het merk FRITZ! voor consumenten en werd daar al snel groot in. In 2004 volgde dan de inmiddels bekende FRITZ!Box modem router.

Raymond vertelt over de begintijd van AVM in Nederland:

> "Het begon met een webshop die in eerste instantie voor XS4ALL klanten was die via de shop Fritz-producten konden kopen. Destijds waren de belangrijkste producten modem-routers die gebruikt werden door de providers. Uiteindelijk werden deze door de jaren heen opgevolgd door diverse innovatieve nieuwe productlijnen van FRITZ!"

#### Onze samenwerking

We doen al lang dingen samen met AVM. Dat bevestigt ook Raymond:

> "We hebben onderhand een jarenlange samenwerking lopen met jullie van Callvoip. Jullie kennen de producten van FRITZ! gewoon erg goed in vergelijking met andere partijen. Dit gegeven maakt ons partnerschap optimaal succesvol qua kwalitatief aanbod naar onze gezamenlijke klanten toe. Er bestaan weinig andere partners die doen wat jullie doen. Wanneer er in Nederland nieuwe producten worden ingevoerd zijn jullie de partij om hiermee aan te vangen. Een soort voortuin zeg maar om te zien welke FRITZ!-producten goed en minder goed lopen. Daarnaast heerst er binnen onze samenwerking een gezellige sfeer. Het is altijd een soort thuiskomen wanneer wij jullie bezoeken. Soms roepen we gekscherend; “We moeten op zoek naar een tweede of derde Callvoip voor nog meer Nederlands succes!”

Wanneer je lang samenwerkt, voeg je ook waarde toe aan elkaar. Zo ook binnen de samenwerking met AVM. We vroegen Raymond wat hij vindt van de manier waarop wij FRITZ! producten promoten:

> "Naast de producten goede service en adequate kennis bieden aan de klanten is essentieel. Zoals de nieuwsbrieven die jullie sturen met relevante kennis over bijvoorbeeld nieuwe producten van FRITZ!. Deze marketingactiviteit maakt merkbaar het verschil wat betreft het vergroten van het bereik en het optimaliseren van verkoop aan FRITZ!-gebruikers. Een enorme toegevoegde waarde in vergelijking met andere partners."

#### Terugblik op 2020; een raar/bijzonder jaar…

Het behoeft weinig toelichting dat 2020 een jaar is om nooit te vergeten. COVID drukte een stempel op de wereld en had ook grote invloed op de vraag naar de FRITZ! producten. Raymond vertelt hierover:

> "Dit  jaar was natuurlijk heel vreemd doch enorm succesvol. In het begin dachten we;  “Waar gaat dit heen?”. Maar ineens explodeerde de distributie met werkelijk pallets vol producten. Mensen moesten noodgedwongen thuiswerken en hadden vanzelfsprekend goede WiFi nodig. Een gegeven dat overduidelijk verband hield met de explosieve vraag naar onze FRITZ!-producten. Normaal staan wij veel op belangrijke beurzen en andere soortgelijke events. Dit kan nu natuurlijk even niet. Toch had onze verkoop hier niet onder te leiden en bleef de vraag naar onze producten zoals eerder gezegd alleen maar stijgen."

Binnen deze omstandigheden zal het ook voor AVM Nederland zelf als organisatie even schakelen zijn geweest? Raymond licht toe:

> "We zijn juist in Corona-tijd gaan uitbreiden in ons team. We hadden een extra buitendienst-medewerker aangenomen aan het begin van dit ‘Corona-tijdperk’. Die leerden door deze onvoorziene omstandigheden helaas wat later in fysieke zin kennen. Dat was best wel een vreemde situatie.
>
> De omzet steeg en onze naamsbekendheid zat daarmee ook flink in de lift dus dat is goed. Wat minder ging was het persoonlijke contact met collega’s en klanten/partners, dus dat was wel wennen."

#### Vooruitblik: wat brengt de toekomst?

Samen blikken we ook nog even vooruit: waar gaat het allemaal heen nadat de wereld in 2020 een beetje op de schop moest? Raymond blijft positief:

> "Wij zijn heel erg positief. We breiden ons team zelfs weer uit met 2 extra krachten. Daarnaast blijven we werken aan ons marktaandeel en het vergroten van onze naamsbekendheid. We zijn al best bekend maar nu is het zaak om consistent te blijven bouwen aan ons merk en om ons nog beter op de kaart te zetten. We wensen in de breedte ons klantenbestand uit te breiden via alle beschikbare online- en offline kanalen.
>
> We kunnen hopelijk straks weer lekker op pad om het persoonlijke contact met al onze gewaardeerde partijen te mogen hervatten."

#### Wensen voor het nieuwe jaar

Raymond:

> "Dat het een heel mooi en succesvol jaar mag worden. Dat jullie en jullie klanten veelvuldig mogen genieten van onze producten en service en blijf vooral verbonden."

Dat doen we zeker, Raymond! Dank voor jouw antwoorden!
<a target="_blank" href="https://nl.avm.de/"><img src="https://res.cloudinary.com/callvoip/image/upload/v1608539538/avm_logo_ud8jh7.png"></a>