---
title: Gesprek met Eric van Uden - Countrymanager AVM
description: ''
images:
- "/v1608544941/eric_idvivo.png"
featured: false
hideinsearch: false
hideingoogle: false
hidesocialshare: false
image_uitgelicht: "/v1608543726/avmmainimage_aeoldn.png"
hero:
  image: ''
  mobile: ''
  link: ''
  disable_image_on_mobile: false
author: ''
date: 2020-12-17T23:00:00.000+00:00
url: interview-avm-eric-van-uden
contactpersoon: []
categories: []
tags: []
type: ''

---
![](https://res.cloudinary.com/callvoip/image/upload/v1608544941/eric_idvivo.png)<b>Ken je die? Mensen die zoveel bloed, zweet en tranen in hun passie stoppen, dat ze één geheel vormen met een bewuste materie. Ze staan in kennis, ervaring en visie binnen hun vakgebied op eenzame hoogte. Eric van Uden uit Wijchen is er zo eentje vinden wij bij Callvoip. Een mastodont binnen de wereld van intelligente wifi-verbindingen en smarthome-infrastructuren. Beter gezegd een internet opperhoofd, al kroont zijn organisatie AVM hem sinds wat jaartjes tot country manager. Staat Eric van Uden dan symbool voor AVM Nederland? “Absoluut niet, belangrijk om te duiden!”; luidt zijn repliek. AVM Nederland draait al lang niet meer om enkel Eric van Uden. Ze zijn een volwassen team van 9 man sterk en in breed verband sterk vertegenwoordigd in specifieke kennis en kunde. Wij van Callvoip mochten Eric even lenen en aan de tand voelen over strategieën, visies en succesvolle partnerschappen.</b>

AVM bestaat sinds 1986. In Duitsland zijn ze de grootste aanbieder binnen hun business met de FRITZ!-producten en toonaangevend in Europa. Eric was sinds 1995 werkzaam als systeemintegrator voor diverse organisaties en stapte vanaf 2000 in bij AVM. Hij runde destijds alleen de complete AVM Nederland-operatie. Eric staat binnen de Nederlandse tak van AVM garant voor veel bruikbare kennis op het gebied van techniek en innovatie. Hij wil alleen geen wandelende helpdesk zijn.

Zijn strategie is altijd geweest om in eerste instantie alles naar zich toe trekken om echt op stoom te komen. De techniek, producten/diensten, de organisatie en de markt van binnen en buiten leren kennen, door zelf vele jaren meters te maken. Alleen zo creëer je een eigen visie die hout snijdt en tegelijkertijd sterk doorwerkt in een algehele bedrijfsstrategie. Je smeedt gaandeweg een team samen bestaande uit specialisten die passen bij de bedrijfsvisie en cultuur. Mensen die intern dezelfde taal spreken, maar dit ook goed naar buiten kunnen uitdragen. Van daaruit deed Eric op operationeel vlak een stap terug om meer adequaat te delegeren. Door deze ruimte te creëren ontstond voor Eric een essentiële rol om sneller en beter te kunnen luisteren naar de wensen en behoeften van de klant.

#### Eric, waarin is AVM uniek in haar soort volgens jou?

“In een notendop onderscheidt AVM zich binnen haar markt door in alle varianten op het gebied van internettoegang passende FRITZ!-producten aan te bieden. De kunst daarin is om de lijn van passende producten door te trekken tot ieder denkbaar device van de eindgebruiker. Anders heb je er uiteindelijk niks aan."

#### Maar waarin komt het snijvlak met de dienstverlening van Callvoip dan naar voren?

“Niet alleen stabiele en snelle internetverbinding is belangrijk voor de klant. Maar net zo goed of zij alles kunnen doen op hun ‘eind-device’. Om dat totale traject doortastend te reguleren heb je een autoriteit nodig die het je haarfijn en begrijpelijk kan uitleggen. Zonder al teveel commerciële bijbedoelingen of opsmuk. Callvoip heeft dit als geen ander in de vingers. Het gaat tegenwoordig meer dan ooit om het kunnen aanbieden van de juiste combinatie van passende producten en diensten. Samen vormen die de beste totaaloplossing voor ieder type klant. Daarin zit de kracht van Callvoip en in het verlengde daarvan ons jarenlange partnerschap. De meeste AVM-klanten hebben een duidelijke behoefte aan kwaliteit en heldere uitleg; hoe dan, waarom dan en met wat? Alle specialisten bij jullie zijn in staat zijn om verschillende combinaties van de beste producten uit te zoeken voor klanten. Jullie staan al jaren mee te doen met Coolblue en andere grote jongens. Dat is krachtig en uniek voor zo’n relatief kleine organisatie. Door sterke providers krijgen klanten extra inhoud en kwaliteit.”

Wij;

"Nou ehm.., zonder al teveel woorden vuil te maken aan de spreekwoordelijke wc-eend, zijn wij je dankbaar voor deze woorden. Het staat met gepaste trots op onze website, maar jij zegt het gelukkig. ;-)"

#### Wat maakt een samenwerking zoals die van ons in concrete zin tot een sterk verhaal?

“Als je zolang samenwerkt als wij kun je elkaar op de juiste manier feedback geven. Laten we eerlijk zijn, er gaan soms zaken niet helemaal goed. Maar dan kun je elkaar oprecht de waarheid vertellen ten gunste van de kwaliteit voor de klant. Op elkaar bouwen en elkaar blindelings vertrouwen om het maar zo te zeggen. Soms goed ruziemaken geeft ook kracht aan je partnerschap.”

#### Even iets anders ten aanzien van de huidige spelers op de Europese/Duitse en Nederlandse markt. Hoe zie jij de toekomst zich ontvouwen als het gaat om concurrentie met een gigant als Amazon? Ook t.o.v. onze eigen brand awareness?

“Jullie brand awareness is nog niet optimaal. Daar kun je jaar in jaar uit aan blijven werken. Een brand bouwen dient eerst een solide basis te hebben. Voor betere brand awareness hebben kleinere bedrijven juist grote reuzen als Amazon nodig om de massa te bereiken met dezelfde producten. Zij schuiven eerst een x-aantal aan grote hoeveelheden naar voren in de totale markt. XS4ALL deed dat vroeger al, Amazon doet dat nu. Vervolgens moeten klanten het je gunnen op basis van kwaliteit, persoonlijke service en gemak. Die gunfactor heeft Callvoip. Wees eerlijk, puur op prijs leg je het gewoon af tegen zulke spelers. Blijf daarom betrouwbaar, toegankelijk en authentiek, in plaats van nietszeggende dozenschuiver. Dit zal zich op de langere termijn altijd uitbetalen.”

#### Hoe ziet de toekomst eruit voor AVM in z’n algemeenheid volgens jou met betrekking tot de Duitse markt?

"Als je kijkt naar de totale afzetmarkt is die enorm. Bij een zeker ‘tweakers-publiek’ zijn sommigen verliefd op ons of ze haten ons juist. Onze totale verkoop door de jaren heen is tot stand gekomen door de juiste kruisbestuiving tussen verschillende verbonden markten en betrokken partijen. Duitsland zit zakelijk gezien een beetje anders in elkaar dan bijvoorbeeld Nederland. Alleen AVM doet het bijna Nederlands in Duitsland en dat werkt verfrissend. Ik mag met mijn ‘Hollandse benadering’ in ieder geval 1x per jaar met de vuist op tafel slaan bij mijn collega’s op het hoofdkantoor in Duitsland. Daar vinden ze overigens dat ik dat nog wel iets vaker mag doen. Die sporen heb ik geloof ik door mijn ervaring en dienstjaren verdiend. Kortom, we zetten onze lijn qua strategie lekker door en zullen daar waar nodig en kansen liggen altijd blijven verbeteren en innoveren.”
<a target="_blank" href="https://nl.avm.de/"><img src="https://res.cloudinary.com/callvoip/image/upload/v1608539538/avm_logo_ud8jh7.png"></a>