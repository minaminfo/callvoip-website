---
title: Voicemail instellen en beluisteren
weight: 
description: ''
images: []
pdf: http://www.simmpl.nl/downloads/Simmpl_handleiding_bedrijfsvoicemail_instellen_en_beluisteren.pdf
hideinsearch: false
Nieuw: false
Update: false

---
<h3>Voicemail: onderscheid persoonlijke voicemail en bedrijfsvoicemail</h3>

De Simmpl telefooncentrale maakt onderscheid tussen twee soorten voicemailboxen:

**A. Persoonlijke voicemailbox**:

\- **voor wie**? elke gebruiker kan beschikken over een eigen voicemailbox, deze kan niet door andere gebruikers worden afgeluisterd. Een persoonlijke voicemailbox is handig als u een persoonlijk telefoonnummer heeft.  
\- **begroeting**: de persoonlijke voicemailbox is standaard voorzien van een Nederlandstalige begroeting. Deze is nog niet gepersonaliseerd u kunt zelf een persoonlijke begroeting plaatsen.  
\- **beluisteren**: de persoonlijke voicemail kunt u beluisteren door te bellen naar 1233 of naar uw eigen verkorte nummer.  
![](https://res.cloudinary.com/callvoip/image/upload/v1565336860/voicemail-1_rzggql.png)

**B. Bedrijfsvoicemailbox**:

\- **voor wie**? één of meer bedrijfsvoicemailboxen maken (bv. voor verschillende nummers of tijden) en integreren in uw belroutes. U kunt per bedrijfsvoicemailbox één of meer medewerkers machtigen om de voicemailbox te beheren, voicemailberichten te ontvangen en de voicemailberichten op Simmpl te bekijken. U kunt dezelfde medewerkers voor meerdere boxen machtigen zodat zij voicemail uit meerdere boxen ontvangen.  
\- **begroeting**: elke bedrijfsvoicemailbox is standaard voorzien van een Nederlandstalige begroeting. Deze is nog niet gepersonaliseerd u kunt zelf een persoonlijke begroeting plaatsen.  
\- **beluisteren**: de bedrijfsvoicemailbox kan worden beluisterd door te bellen naar 1233 gevolgd door het nummer van de voicemailbox. Als default geven wij uw voicemailbox de laatste 4 cijfers van uw telefoonnummer. U kunt de voicemailbox dan beluisteren door te bellen naar 1233 gevolgd door de laatste 4 cijfers van uw telefoonnummer. U kunt meerdere voicemailboxen maken maar dit hoeft niet. Deze flexibiliteit kan erg handig zijn!

<h3>Nieuwe bedrijfsvoicemailbox aanmaken</h3>

1. Log in op de telefooncentrale
2. Ga naar menu \[**Belplan**\] en kies in het belplanmenu \[**Voicemails**\]
3. U ziet de bedrijfsvoicemailboxen die al zijn aangemaakt.
4. Om een bedrijfsvoicemailbox toe te voegen, klik op \[**Toevoegen**\] en vul het scherm in:

![](https://res.cloudinary.com/callvoip/image/upload/v1565337184/voicemail-2_dbaqr4.png)  
![](https://res.cloudinary.com/callvoip/image/upload/v1565337205/voicemail-3_b8mq94.png)

<h3>Een nieuwe voicemailwelkomstboodschap instellen</h3>

Standaard is een Nederlandstalige begroeting actief. U kunt deze vervangen door een eigen, gepersonaliseerde tekst. Dit kan op verschillende manieren:

* Online via de Simmpl centrale
* Door te bellen naar uw voicemailbox en een andere tekst in te spreken

<h3>Online via de Simmpl centrale uw voicemailwelkomstboodschap aanpassen</h3>

1. **Zet een mp3 welkomstboodschap klaar op uw computer**  
   U kunt bijvoorbeeld gemakkelijk een boodschap inspreken door naar uw eigen voicemail te bellen en te zorgen dat het bericht uw eigen email belandt.
2. **Ga naar de instellingen van de bedrijfsvoicemailbox**  
   Open het instellingsscherm naar onderdeel welkomstboodschap:  
   ![](https://res.cloudinary.com/callvoip/image/upload/v1565337411/voicemail-4_ztvrja.png)  
   Aan het einde van de regel staan drie icoontjes:  
   \- **Bibliotheek raadplegen**: met deze button kunt u de welkomstboodschappenbibliotheek openen (dropdown) en zien welke boodschappen er beschikbaar zijn.  
   \- **Uploaden**: met deze button kunt u een nieuwe welkomstboodschap uploaden en ziet u ook welke boodschappen er in de bibliotheek zitten.  
   \- **Afspelen**: met deze button kunt u een geselecteerde welkomstboodschap beluisteren. Hiervoor heeft u geen Java nodig; dit gebeurt via de browser.
3. **Upload uw nieuwe welkomstboodschap**  
   Om een nieuwe welkomstboodschap te uploaden klikt u op het \[**Upload**\] icoon. Het volgende venster verschijnt:  
   ![](https://res.cloudinary.com/callvoip/image/upload/v1565337586/voicemail-5_fzuagl.png)  
   Bovenaan staan de buttons \[Upload\] en \[Save\]. Daaronder ziet u alle beschikbare welkomstboodschappen staan.  
   \- Met icoon (>) kunt u een bericht beluisteren.  
   \- Met icoon (v) kunt u een bestaand bericht downloaden naar uw computer.  
   Klik nu op button \[**Upload**\] en selecteer de voicemailwelkomstboodschap die u al had voorbereid. Als u deze bv. op uw bureaublad had geplaatst, kunt u het bericht daar terugvinden, selecteren en bevestigen.  
   **Let op**: alle welkomstboodschappen die u heeft geupload worden bij al uw bedrijfsvoicemailboxen getoond; als u een nieuw bericht upload, zorg dus dat u aan de naam kunt zien welke boodschap het is.  
   ![](https://res.cloudinary.com/callvoip/image/upload/v1565337759/voicemail-6_cwakca.png)  
   Na het uploaden krijgt u een bevestiging en komt het nieuwe bericht in de bibliotheek te staan.
4. **Controleer het geluidsbestand**  
   Klik op de afspeelbutton en beluister de welkomstboodschap.  
   ![](https://res.cloudinary.com/callvoip/image/upload/v1565337860/voicemail-7_egpxsd.png)  
   Om het bericht te activeren als nieuwe boodschap, selecteer het in de lijst en klik op \[**Save**\]. Het bericht wordt nu getoond in het voicemail-instellingenscherm.  
   ![](https://res.cloudinary.com/callvoip/image/upload/v1565337922/voicemail-8_wxiief.png)  
   Via de dropdown kunt u heel gemakkelijk een ander bericht uit uw welkomstboodschappenbibliotheek selecteren.

<h3>Telefonisch uw voicemailwelkomstboodschap aanpassen</h3>

1. Zorg dat u gemachtigd bent om de voicemailbox te bellen en te beheren. Bel 1233 gevolgd door uw voicemailboxnummer.
2. In het voicemailmenu, kies optie 7 Welkomstboodschap inspreken en volg de instructies
3. Test of het plaatsen is gelukt, bijvoorbeeld door naar uw nummer te bellen.

<h3>Bedrijfs-voicemailberichten beluisteren</h3>

**A. Voicemailberichten per email ontvangen en beluisteren**:

Voicemailberichten op uw bedrijfsvoicemail kunnen worden gemaild naar één of meer emailadressen – zie voorgaande instructies hoe u dit kunt instellen.  
Inkomende emailnotificaties van voicemailberichten zien er als volgt uit:  
![](https://res.cloudinary.com/callvoip/image/upload/v1565338159/voicemail-9_iuaira.png)  
Als bijlage ontvangt u een geluidsbestand met het voicemailbericht.

**B. Voicemailberichten via de Simmpl centrale ontvangen en beluisteren**:

Voicemailberichten worden ook door de Simmpl telefooncentrale ontvangen. Alle gemachtigde medewerkers kunnen de berichten in hun Userpanel terugzien. Een medewerker met rol \[User\] kan inloggen met zijn of haar eigen gegevens en komt dan in het Userpanel terecht, hier kan hij de voicemails terugzien van alle boxen waarvoor hij/zij is gemachtigd.

Om te zien welke medewerkers voor een bedrijfsvoicemailbox zijn gemachtigd, klikt u op de voicemailbox zodat de instellingen verschijnen. Onderaan ziet u wie er gemachtigd is.  
![](https://res.cloudinary.com/callvoip/image/upload/v1565338275/voicemail-10_zwsrbp.png)  
Deze medewerkers kunnen in hun userpanel de voicemailberichten zien en beluisteren.  
U als administrator kunt vanuit het gebruikersoverzicht ook doorklikken naar deze userpanels. Klik op het omrande icoon achter de gemachtigde medewerker:  
![](https://res.cloudinary.com/callvoip/image/upload/v1565338341/voicemail-11_ex6fhd.png)  
Als u op het userpanel van de medewerker aankomt, ziet u gelijk in het dashboard alle boven (persoonlijke voicemail, bedrijfsvoicemailboxen en faxboxen waarop u gemachtiged bent); hoeveel berichten er zijn en hoeveel daarvan gelezen (rood) en ongelezen (grijs) zijn. Klik op de button \[show more\] om gelijk door te klikken naar de box.  
![](https://res.cloudinary.com/callvoip/image/upload/v1565338418/voicemail-12_dlmxt6.png)  
Via button \[Laat alle berichten zien\] en het icoon \[voicemail\] in het menu kunt u doorklikken naar de volledige lijst van voicemailberichten:  
![](https://res.cloudinary.com/callvoip/image/upload/v1565338485/voicemail-13_dabfvd.png)  
Linksboven kunt u kiezen welke voicemailbox u wilt zien:

* persoonlijke voicemailbox
* bedrijfsvoicemailbox \[vm van de garage\]

In de lijst eronder ziet u de voicemailberichten met daarbij de volgende informatie:

* de datum dat het bericht werd ontvangen
* het telefoonnummer van de beller, en bij interne gesprekken: naam + intern nummer
* de duur van het ingekomen telefoongesprek
* of het bericht nog niet/al wel beluisterd is; onbeluisterde berichten zijn donkere regels

Met de drie iconen achter de regels kunt u berichten afspelen, downloaden, verwijderen. Klik op de afspeelbutton om het voicemailbericht over de boxen van uw computer af te late spelen. Er wordt een gele voortgangsindicator getoond.

U kunt alle berichten selecteren door op het selectierondje boven de tabel te klikken.  
U kunt ook individuele berichten selecteren met het selectierondje voor de regel. Met de knoppen \[Markeer als gelezen\] en \[Markeer als ongelezen\] kunt u de berichten de juiste status geven.

**C. Voicemailberichten telefonisch ontvangen en beluisteren**:

Een gemachtigde medewerker kan naar de bedrijfsvoicemailbox bellen en de berichten telefonisch beluisteren en verwijderen:  
Bel 1233 gevolgd door de voicemailboxcode en toets de pincode in (optioneel).  
Via het volgende menu kunt u de gewenste actie uitvoeren.

Kort voicemailmenu:

* Toets 1 om het volgende bericht te beluisteren
* Toets 2 om het vorige bericht te beluisteren
* Toets 5 om het bericht nogmaals te beluisteren
* Toets * voor alle instructies

\[na keuze *\] > uitgebreid voicemail menu:

* Toets 1 om het volgende bericht te beluisteren
* Toets 2 om het vorige bericht te beluisteren
* Toets 3 om het bericht als ongelezen te markeren
* Toets 4 om het bericht te verwijderen
* Toets 5 om het bericht nogmaals te beluisteren
* Toets 6 om terug te bellen
* Toets 7 om uw welkomstboodschap in te spreken
* Toets * voor uitleg over de mogelijkheden van de voicemail

**NB**: ook tijdens het KORTE menu kunt u de opties gebruiken die niet genoemd worden. U kunt dus gelijk \[7\] intoetsen om uw welkomstboodschap in te spreken.