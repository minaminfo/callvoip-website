---
title: Handleiding Hotdesking / flexwerkplek
weight: 
description: ''
images: []
pdf: http://www.simmpl.nl/downloads/Simmpl_hotdesking.pdf

---
Goed nieuws voor situaties met flexibele werkplekken, bedrijven met (regio-)kantoren waar medewerkers dan weer hier, dan weer daar actief zijn, of bij kantoor- en thuiswerkplek: Simmpl biedt HotDesking!  
HotDesking biedt de mogelijkheid om een gebruiker op een toestel in te loggen. Dit toestel zal zich vervolgens gedragen als het toestel van de betreffende medewerker:

* het gaat rinkelen als het verkorte nummer van de medewerker wordt gebeld
* het stuurt het nummer van de medewerker mee naar buiten
* het omvat alle overige instellingen van het gebruikersprofiel (voicemail, permissies)

**TIP**: HotDesking is ook ideaal als u een reservetoestel snel wilt kunnen inzetten!

Voor het in-/uitloggen op een toestel moeten 3 zaken worden ingetoetst en u bent vrij om dit één voor één te doen, of als één lange code.  
Voorbeeld: een gebruiker met verkort nummer 001 en pincode 1234 kan als volgt op een toestel in-/uitloggen:

**\[Sterretje\]35**:  
\- Indien uitgelogd: u wordt gevraagd het verkorte nummer in te toetsen, en daarna om de pincode in te toetsen om op het toestel in te loggen (> volg spraakinstructies)  
\- Indien ingelogd: u wordt nu uitgelogd (u hoort een spraakmelding ter bevestiging)

**\[Sterretje\]35\[Sterretje\]\[verkort nummer 001\]**:  
\- Indien uitgelogd: u wordt gevraagd de pincode in te toetsen om in te loggen (> volg spraakinstructies)  
\- Indien ingelogd: u wordt nu uitgelogd (u hoort een spraakmelding ter bevestiging)

**\[Sterretje\]35\[Sterretje\]\[verkort nummer 001\]\[Sterretje\]\[pincode 1234\]**:  
\- Indien uitgelogd: u wordt ingelogd op het toestel (u hoort een spraakmelding ter bevestiging)  
\- Indien ingelogd: u wordt nu uitgelogd (u hoort een spraakmelding ter bevestiging)  
(de gehele code kan onder een snelkiestoets worden geprogrammeerd voor one-touch-login/-out)

Welke methode u ook gebruikt; er wordt altijd met een spraakmelding bevestigd of u in- of uitlogt.

**NB**:

* een gebruiker kan slechts op één toestel tegelijk ingelogd zijn
* bij inloggen wordt de gebruiker automatisch uitgelogd op het vorige toestel
* als er geen gebruiker op een toestel is ingelogd kan het toestel niet bellen

Om HotDesking te kunnen gebruiken dient u twee dingen te doen:

1. **HotDesking moet worden ingeschakeld bij de gebruiker en hier dient een pincode te worden ingesteld.**  
   Ga in het menu naar \[Gebruikers\] en klik bij de betreffende gebruiker  
   ![](https://res.cloudinary.com/callvoip/image/upload/v1565345566/features-4_exyfw3.png)
2. **Voor elk toestel waarvoor u HotDesking wilt gebruiken dient u de HotDeskfunctie in te schakelen.**  
   Zo kunt u voorkomen dat een lifttelefoon, kantinetoestel of receptietoestel voor HotDesking wordt gebruikt.  
   Ga in het menu naar \[Toestellen\] en klik bij de betreffende toestellen (één voor één) op het bewerk-icoon. In het eerste scherm dat verschijnt kunt u HotDesking voor dit toestel inschakelen:  
   ![](https://res.cloudinary.com/callvoip/image/upload/v1565345651/features-5_jjigoc.png)

<h3>Hot Identity Switch</h3>

Bij sommige bedrijven komt het voor dat er op één toestel met verschillende nummers moet worden kunnen uitgebeld. Uiteraard kunt u dan meerdere toestelaccounts en gebruikers aanmaken, maar u kunt ook gebruik maken van de HotDesking feature om met één druk op de knop met de juiste identiteit (lees: uitgaand nummer) naar buiten te bellen.

Stel dat u twee bedrijven heeft en slechts één toestelaccount wilt gebruiken. U maakt twee gebruikersprofielen, bv. 101 en 102. Elk gebruikersprofiel stuurt het juiste nummer mee naar buiten.  
Log in als gebruiker 101 met code: **\[Sterretje\]35\[Sterretje\]101\[Sterretje\]\[pincode\]**  
Log in als gebruiker 102 met code: **\[Sterretje\]35\[Sterretje\]102\[Sterretje\]\[pincode\]**  
U kunt deze beide strings onder snelkiestoetsen programmeren zodat u enkel op de juiste toets hoeft te drukken om de gewenste identiteit te activeren.

<h3>Korte kennismaking met de belroute</h3>

![](https://res.cloudinary.com/callvoip/image/upload/v1565345849/features-6_lqubxk.png)